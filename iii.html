<!-- <!DOCTYPE html> -->
<!-- default template for cordova with html files include-->

<html>

<head>
  <title>Constituția României</title>
  <meta charset="utf-8">
  <!-- <meta http-equiv="Content-Security-Policy" content="default-src 'self' data: gap: https://ssl.gstatic.com 'unsafe-eval'; style-src 'self' 'unsafe-inline'; media-src *; img-src 'self' data: content:;"> -->
  <meta name="msapplication-tap-highlight" content="no">
  <!-- <meta name="format-detection" content="telephone=no"> -->
  <meta name="viewport" content="user-scalable=no, initial-scale=1, maximum-scale=1, minimum-scale=1, width=device-width, shrink-to-fit=no">

  <!-- jquery mobile stylesheet -->
  <!-- <link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" /> -->
  <link rel="stylesheet" href="css/jquery.mobile.structure-1.4.5.min.css" />


  <!-- visual styles -->
  <link rel="stylesheet" href="css/bootstrap.min.css" crossorigin="anonymous">
  <link rel="stylesheet" href="css/index.css">

</head>

<!-- STARTING THE BODY -->

<body>

  <!-- app -->
  <div class="app">


    <script src="js/jquery-3.2.1.min.js" integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin="anonymous"></script>
    <script>
      $(function() {
        $("#header").load("header.html");
        $("#footer").load("footer.html");
      });
    </script>

    <!-- ADD THE HEADER -->
    <div id="header"></div>

    <div class='titlu'>
      <h4>TITLUL III</h4>
      <h3>Autoritățile publice</h3>
    </div>

    <div class="container-fluid search-container">
    <div class="container">
        <input type="text" name="searchup"  id="searchbox" onkeyup="searchArticle()" placeholder="Caută doar în acest TITLU..." title="Type in a name">
    </div>
    </div>

        <div class="container options">
                <!-- <span>Search options:</span> -->
                <!-- <input type="checkbox" name="opt[]" value="separateWordSearch" checked> separate word search -->
                <!-- <br> -->
                <input type="checkbox" name="opt[]" value="diacritics" checked>
                <span>Caută fără să tastezi diacritice</span>
                <!-- <input type="checkbox" name="opt[]" value="debug"> debug -->

                <!-- <span>There are a lot more <a target="_blank" href="https://markjs.io/configurator.html">options</a>!</span> -->
        </div>


    <div class='container content'>

      <div class="alert alert-warning" role="alert">
        CAPITOLUL I - Parlamentul
      </div>

      <div class="alert alert-primary" role="alert">
        SECȚIUNEA 1 - Organizare și funcționare
      </div>

      <div class="artbox">
        <h6>ARTICOLUL 61 - Rolul și structura</h6>
        <p>
          (1) Parlamentul este organul reprezentativ suprem al poporului român și unica autoritate legiuitoare a țării.
        </p>
        <p>
          (2) Parlamentul este alcătuit din Camera Deputaților și Senat.
        </p>
      </div>

      <div class="artbox">
        <h6>ARTICOLUL 62 - Alegerea Camerelor</h6>
        <p>
          (1) Camera Deputaților și Senatul sunt alese prin vot universal, egal, direct, secret și liber exprimat, potrivit legii electorale.
        </p>
        <p>
          (2) Organizațiile cetățenilor aparținând minorităților naționale, care nu întrunesc în alegeri numărul de voturi pentru a fi reprezentate în Parlament, au dreptul la câte un loc de deputat, în condițiile legii electorale. Cetățenii unei minorități naționale
          pot fi reprezentați numai de o singură organizație.
        </p>
        <p>
          (3) Numărul deputaților și al senatorilor se stabilește prin legea electorală, în raport cu populația țării.
        </p>
      </div>

      <div class="artbox">
        <h6>ARTICOLUL 63 - Durata mandatului</h6>
        <p>
          (1) Camera Deputaților și Senatul sunt alese pentru un mandat de 4 ani, care se prelungește de drept în stare de mobilizare, de război, de asediu sau de urgență, până la încetarea acestora.
        </p>
        <p>
          (2) Alegerile pentru Camera Deputaților și pentru Senat se desfășoară în cel mult 3 luni de la expirarea mandatului sau de la dizolvarea Parlamentului.
        </p>
        <p>
          (3) Parlamentul nou ales se întrunește, la convocarea Președintelui României, în cel mult 20 de zile de la alegeri.
        </p>
        <p>
          (4) Mandatul Camerelor se prelungește până la întrunirea legală a noului Parlament. În această perioadă nu poate fi revizuită Constituția și nu pot fi adoptate, modificate sau abrogate legi organice.
        </p>
        <p>
          (5) Proiectele de legi sau propunerile legislative înscrise pe ordinea de zi a Parlamentului precedent își continuă procedura în noul Parlament.
        </p>
      </div>

      <div class="artbox">
        <h6>ARTICOLUL 64 - Organizarea internă</h6>
        <p>
          (1) Organizarea și funcționarea fiecărei Camere se stabilesc prin regulament propriu. Resursele financiare ale Camerelor sunt prevăzute în bugetele aprobate de acestea.
        </p>
        <p>
          (2) Fiecare Cameră își alege un birou permanent. Președintele Camerei Deputaților și președintele Senatului se aleg pe durata mandatului Camerelor. Ceilalți membri ai birourilor permanente sunt aleși la începutul fiecărei sesiuni. Membrii birourilor permanente
          pot fi revocați înainte de expirarea mandatului.
        </p>
        <p>
          (3) Deputații și senatorii se pot organiza în grupuri parlamentare, potrivit regulamentului fiecărei Camere.
        </p>
        <p>
          (4) Fiecare Cameră își constituie comisii permanente și poate institui comisii de anchetă sau alte comisii speciale. Camerele își pot constitui comisii comune.
        </p>
        <p>
          (5) Birourile permanente și comisiile parlamentare se alcătuiesc potrivit configurației politice a fiecărei Camere.
        </p>
      </div>

      <div class="artbox">
        <h6>ARTICOLUL 65 - Ședințele Camerelor</h6>
        <p>
          (1) Camera Deputaților și Senatul lucrează în ședințe separate.
        </p>
        <p>
          (2) Camerele își desfășoară lucrările și în ședințe comune, potrivit unui regulament adoptat cu votul majorității deputaților și senatorilor, pentru:
        </p>
        <p>
          a) primirea mesajului Președintelui României;
        </p>
        <p>
          b) aprobarea bugetului de stat și a bugetului asigurărilor sociale de stat;
        </p>
        <p>
          c) declararea mobilizării totale sau parțiale;
        </p>
        <p>
          d) declararea stării de război;
        </p>
        <p>
          e) suspendarea sau încetarea ostilităților militare;
        </p>
        <p>
          f) aprobarea strategiei naționale de apărare a țării;
        </p>
        <p>
          g) examinarea rapoartelor Consiliului Suprem de Apărare a țării;
        </p>
        <p>
          h) numirea, la propunerea Președintelui României, a directorilor serviciilor de informații și exercitarea controlului asupra activității acestor servicii;
        </p>
        <p>
          i) numirea Avocatului Poporului;
        </p>
        <p>
          j) stabilirea statutului deputaților și al senatorilor, stabilirea indemnizației și a celorlalte drepturi ale acestora;
        </p>
        <p>
          k) îndeplinirea altor atribuții care, potrivit Constituției sau regulamentului, se exercită în ședință comună.
        </p>
      </div>

      <div class="artbox">
        <h6>ARTICOLUL 66 - Sesiuni</h6>
        <p>
          (1) Camera Deputaților și Senatul se întrunesc în două sesiuni ordinare pe an. Prima sesiune începe în luna februarie și nu poate depăși sfârșitul lunii iunie. A doua sesiune începe în luna septembrie și nu poate depăși sfârșitul lunii decembrie.
        </p>
        <p>
          (2) Camera Deputaților și Senatul se întrunesc și în sesiuni extraordinare, la cererea Președintelui României, a biroului permanent al fiecărei Camere ori a cel puțin o treime din numărul deputaților sau al senatorilor.
        </p>
        <p>
          (3) Convocarea Camerelor se face de președinții acestora.
        </p>
      </div>

      <div class="artbox">
        <h6>ARTICOLUL 67 - Actele juridice și cvorumul legal</h6>
        <p>
          Camera Deputaților și Senatul adoptă legi, hotărâri și moțiuni, în prezența majorității membrilor.
        </p>

        <h6>ARTICOLUL 68 - Caracterul public al ședințelor</h6>
        <p>
          (1) ședințele celor două Camere sunt publice.
        </p>
        <p>
          (2) Camerele pot hotărî ca anumite ședințe să fie secrete.
        </p>
      </div>


      <div class="alert alert-primary" role="alert">
        SECțIUNEA 2 - Statutul deputaților și al senatorilor
      </div>

      <div class="artbox">
        <h6>ARTICOLUL 69 - Mandatul reprezentativ</h6>
        <p>
          (1) În exercitarea mandatului, deputații și senatorii sunt în serviciul poporului.
        </p>
        <p>
          (2) Orice mandat imperativ este nul.
        </p>
      </div>

      <div class="artbox">
        <h6>ARTICOLUL 70 - Mandatul deputaților și al senatorilor</h6>
        <p>
          (1) Deputații și senatorii intră în exercițiul mandatului la data întrunirii legale a Camerei din care fac parte, sub condiția validării alegerii și a depunerii jurământului. Jurământul se stabilește prin lege organică.
        </p>
        <p>
          (2) Calitatea de deputat sau de senator încetează la data întrunirii legale a Camerelor nou alese sau în caz de demisie, de pierdere a drepturilor electorale, de incompatibilitate ori de deces.
        </p>
      </div>

      <div class="artbox">
        <h6>ARTICOLUL 71 - Incompatibilități</h6>
        <p>
          (1) Nimeni nu poate fi, în același timp, deputat și senator.
        </p>
        <p>
          (2) Calitatea de deputat sau de senator este incompatibilă cu exercitarea oricărei funcții publice de autoritate, cu excepția celei de membru al Guvernului.
        </p>
        <p>
          (3) Alte incompatibilități se stabilesc prin lege organică.
        </p>
      </div>

      <div class="artbox">
        <h6>ARTICOLUL 72 - Imunitatea parlamentară</h6>
        <p>
          (1) Deputații și senatorii nu pot fi trași la răspundere juridică pentru voturile sau pentru opiniile politice exprimate în exercitarea mandatului.
        </p>
        <p>
          (2) Deputații și senatorii pot fi urmăriți și trimiși în judecată penală pentru fapte care nu au legătură cu voturile sau cu opiniile politice exprimate în exercitarea mandatului, dar nu pot fi percheziționați, reținuți sau arestați fără încuviințarea
          Camerei din care fac parte, după ascultarea lor. Urmărirea și trimiterea în judecată penală se pot face numai de către Parchetul de pe lângă Înalta Curte de Casație și Justiție. Competența de judecată aparține Înaltei Curți de Casație și Justiție.
        </p>
        <p>
          (3) În caz de infracțiune flagrantă, deputații sau senatorii pot fi reținuți și supuși percheziției. Ministrul justiției îl va informa neîntârziat pe președintele Camerei asupra reținerii și a percheziției. În cazul în care Camera sesizată constată că
          nu există temei pentru reținere, va dispune imediat revocarea acestei măsuri.
        </p>
      </div>


      <div class="alert alert-primary" role="alert">
        SECțIUNEA 3 - Legiferarea
      </div>

      <div class="artbox">
        <h6>ARTICOLUL 73 - Categorii de legi</h6>
        <p>
          (1) Parlamentul adoptă legi constituționale, legi organice și legi ordinare.
        </p>
        <p>
          (2) Legile constituționale sunt cele de revizuire a Constituției.
        </p>
        <p>
          (3) Prin lege organică se reglementează: <br /> a) sistemul electoral; organizarea și funcționarea Autorității Electorale Permanente; <br /> b) organizarea, funcționarea și finanțarea partidelor politice; <br /> c) statutul deputaților și al
          senatorilor, stabilirea indemnizației și a celorlalte drepturi ale acestora; <br /> d) organizarea și desfășurarea referendumului; <br /> e) organizarea Guvernului și a Consiliului Suprem de Apărare a țării; <br /> f) regimul stării de mobilizare
          parțială sau totală a forțelor armate și al stării de război; <br /> g) regimul stării de asediu și al stării de urgență; <br /> h) infracțiunile, pedepsele și regimul executării acestora; <br /> i) acordarea amnistiei sau a grațierii colective;
          <br /> j) statutul funcționarilor publici; <br /> k) contenciosul administrativ; <br /> l) organizarea și funcționarea Consiliului Superior al Magistraturii, a instanțelor judecătorești, a Ministerului Public și a Curții de Conturi; <br /> m)
          regimul juridic general al proprietății și al moștenirii; <br /> n) organizarea generală a învățământului; <br /> o) organizarea administrației publice locale, a teritoriului, precum și regimul general privind autonomia locală; <br /> p) regimul
          general privind raporturile de muncă, sindicatele, patronatele și protecția socială; <br /> r) statutul minorităților naționale din România; <br/> s) regimul general al cultelor; <br /> t) celelalte domenii pentru care în Constituție se prevede
          adoptarea de legi organice. <br />
        </p>
      </div>

      <div class="artbox">
        <h6>ARTICOLUL 74 - Inițiativa legislativă</h6>
        <p>
          (1) Inițiativa legislativă aparține, după caz, Guvernului, deputaților, senatorilor sau unui număr de cel puțin 100.000 de cetățeni cu drept de vot. Cetățenii care își manifestă dreptul la inițiativă legislativă trebuie să provină din cel puțin un sfert
          din județele țării, iar în fiecare din aceste județe, respectiv în municipiul București, trebuie să fie înregistrate cel puțin 5.000 de semnături în sprijinul acestei inițiative.
        </p>
        <p>
          (2) Nu pot face obiectul inițiativei legislative a cetățenilor problemele fiscale, cele cu caracter internațional, amnistia și grațierea.
        </p>
        <p>
          (3) Guvernul își exercită inițiativa legislativă prin transmiterea proiectului de lege către Camera competentă să îl adopte, ca primă Cameră sesizată.
        </p>
        <p>
          (4) Deputații, senatorii și cetățenii care exercită dreptul la inițiativă legislativă pot prezenta propuneri legislative numai în forma cerută pentru proiectele de legi.
        </p>
        <p>
          (5) Propunerile legislative se supun dezbaterii mai întâi Camerei competente să le adopte, ca primă Cameră sesizată.
        </p>
      </div>

      <div class="artbox">
        <h6>ARTICOLUL 75 - Sesizarea Camerelor</h6>
        <p>
          (1) Se supun spre dezbatere și adoptare Camerei Deputaților, ca primă Cameră sesizată, proiectele de legi și propunerile legislative pentru ratificarea tratatelor sau a altor acorduri internaționale și a măsurilor legislative ce rezultă din aplicarea
          acestor tratate sau acorduri, precum și proiectele legilor organice prevăzute la articolul 31 alineatul (5) , articolul 40 alineatul (3) , articolul 55 alineatul (2) , articolul 58 alineatul (3) , articolul 73 alineatul (3) literele e) , k)
          , l) , n) , o) , articolul 79 alineatul (2) , articolul 102 alineatul (3) , articolul 105 alineatul (2) , articolul 117 alineatul (3) , articolul 118 alineatele (2) și (3) , articolul 120 alineatul (2) , articolul 126 alineatele (4) și (5) și
          articolul 142 alineatul (5) . Celelalte proiecte de legi sau propuneri legislative se supun dezbaterii și adoptării, ca primă Cameră sesizată, Senatului.
        </p>
        <p>
          (2) Prima Cameră sesizată se pronunță în termen de 45 de zile. Pentru coduri și alte legi de complexitate deosebită termenul este de 60 de zile. În cazul depășirii acestor termene se consideră că proiectele de legi sau propunerile legislative au fost
          adoptate.
        </p>
        <p>
          (3) După adoptare sau respingere de către prima Cameră sesizată, proiectul sau propunerea legislativă se trimite celeilalte Camere care va decide definitiv.
        </p>
        <p>
          (4) În cazul în care prima Cameră sesizată adoptă o prevedere care, potrivit alineatului (1) , intră în competența sa decizională, prevederea este definitiv adoptată dacă și cea de-a doua Cameră este de acord. În caz contrar, numai pentru prevederea respectivă,
          legea se întoarce la prima Cameră sesizată, care va decide definitiv în procedură de urgență.
        </p>
        <p>
          (5) Dispozițiile alineatului (4) referitoare la întoarcerea legii se aplică în mod corespunzător și în cazul în care Camera decizională adoptă o prevedere pentru care competența decizională aparține primei Camere.
        </p>
      </div>

      <div class="artbox">
        <h6>ARTICOLUL 76 - Adoptarea legilor și a hotărârilor</h6>
        <p>
          (1) Legile organice și hotărârile privind regulamentele Camerelor se adoptă cu votul majorității membrilor fiecărei Camere.
        </p>
        <p>
          (2) Legile ordinare și hotărârile se adoptă cu votul majorității membrilor prezenți din fiecare Cameră.
        </p>
        <p>
          (3) La cererea Guvernului sau din proprie inițiativă, Parlamentul poate adopta proiecte de legi sau propuneri legislative cu procedură de urgență, stabilită potrivit regulamentului fiecărei Camere.
        </p>
      </div>

      <div class="artbox">
        <h6>ARTICOLUL 77 - Promulgarea legii</h6>
        <p>
          (1) Legea se trimite, spre promulgare, Președintelui României. Promulgarea legii se face în termen de cel mult 20 de zile de la primire.
        </p>
        <p>
          (2) Înainte de promulgare, Președintele poate cere Parlamentului, o singură dată, reexaminarea legii.
        </p>
        <p>
          (3) Dacă Președintele a cerut reexaminarea legii ori dacă s-a cerut verificarea constituționalității ei, promulgarea legii se face în cel mult 10 zile de la primirea legii adoptate după reexaminare sau de la primirea deciziei Curții Constituționale, prin
          care i s-a confirmat constituționalitatea.
        </p>
      </div>

      <div class="artbox">
        <h6>ARTICOLUL 78 - Intrarea în vigoare a legii</h6>
        <p>
          Legea se publică în Monitorul Oficial al României și intră în vigoare la 3 zile de la data publicării sau la o dată ulterioară prevăzută în textul ei.
        </p>
      </div>

      <div class="artbox">
        <h6>ARTICOLUL 79 - Consiliul Legislativ</h6>
        <p>
          (1) Consiliul Legislativ este organ consultativ de specialitate al Parlamentului, care avizează proiectele de acte normative în vederea sistematizării, unificării și coordonării întregii legislații. El ține evidența oficială a legislației României.
        </p>
        <p>
          (2) Înființarea, organizarea și funcționarea Consiliului Legislativ se stabilesc prin lege organică.
        </p>

      </div>


      <div class="alert alert-warning" role="alert">
        CAPITOLUL II - Președintele României
      </div>

      <div class="artbox">
        <h6>ARTICOLUL 80 - Rolul Președintelui</h6>
        <p>
          (1) Președintele României reprezintă statul român și este garantul independenței naționale, al unității și al integrității teritoriale a țării.
        </p>
        <p>
          (2) Președintele României veghează la respectarea Constituției și la buna funcționare a autorităților publice. În acest scop, Președintele exercită funcția de mediere între puterile statului, precum și între stat și societate.
        </p>
      </div>

      <div class="artbox">
        <h6>ARTICOLUL 81 - Alegerea Președintelui</h6>
        <p>
          (1) Președintele României este ales prin vot universal, egal, direct, secret și liber exprimat.
        </p>
        <p>
          (2) Este declarat ales candidatul care a întrunit, în primul tur de scrutin, majoritatea de voturi ale alegătorilor înscriși în listele electorale.
        </p>
        <p>
          (3) În cazul în care nici unul dintre candidați nu a întrunit această majoritate, se organizează al doilea tur de scrutin, între primii doi candidați stabiliți în ordinea numărului de voturi obținute în primul tur. Este declarat ales candidatul care a
          obținut cel mai mare număr de voturi.
        </p>
        <p>
          (4) Nici o persoană nu poate îndeplini funcția de Președinte al României decât pentru cel mult două mandate. Acestea pot fi și succesive.
        </p>
      </div>

      <div class="artbox">
        <h6>ARTICOLUL 82 - Validarea mandatului și depunerea jurământului</h6>
        <p>
          (1) Rezultatul alegerilor pentru funcția de Președinte al României este validat de Curtea Constituțională.
        </p>
        <p>
          (2) Candidatul a cărui alegere a fost validată depune în fața Camerei Deputaților și a Senatului, în ședință comună, următorul jurământ: "Jur să-mi dăruiesc toată puterea și priceperea pentru propășirea spirituală și materială a poporului român, să respect
          Constituția și legile țării, să apăr democrația, drepturile și libertățile fundamentale ale cetățenilor, suveranitatea, independența, unitatea și integritatea teritorială a României. Așa să-mi ajute Dumnezeu!".
        </p>
      </div>

      <div class="artbox">
        <h6>ARTICOLUL 83 - Durata mandatului</h6>
        <p>
          (1) Mandatul Președintelui României este de 5 ani și se exercită de la data depunerii jurământului.
        </p>
        <p>
          (2) Președintele României își exercită mandatul până la depunerea jurământului de Președintele nou ales.
        </p>
        <p>
          (3) Mandatul Președintelui României poate fi prelungit, prin lege organică, în caz de război sau de catastrofă.
        </p>
      </div>

      <div class="artbox">
        <h6>ARTICOLUL 84 - Incompatibilități și imunități</h6>
        <p>
          (1) În timpul mandatului, Președintele României nu poate fi membru al unui partid și nu poate îndeplini nici o altă funcție publică sau privată.
        </p>
        <p>
          (2) Președintele României se bucură de imunitate. Prevederile articolului 72 alineatul (1) se aplică în mod corespunzător.
        </p>
      </div>

      <div class="artbox">
        <h6>ARTICOLUL 85 - Numirea Guvernului</h6>
        <p>
          (1) Președintele României desemnează un candidat pentru funcția de prim-ministru și numește Guvernul pe baza votului de încredere acordat de Parlament.
        </p>
        <p>
          (2) În caz de remaniere guvernamentală sau de vacanță a postului, Președintele revocă și numește, la propunerea primului-ministru, pe unii membri ai Guvernului.
        </p>
        <p>
          (3) Dacă prin propunerea de remaniere se schimbă structura sau compoziția politică a Guvernului, Președintele României va putea exercita atribuția prevăzută la alineatul (2) numai pe baza aprobării Parlamentului, acordată la propunerea primului-ministru.
        </p>
      </div>

      <div class="artbox">
        <h6>ARTICOLUL 86 - Consultarea Guvernului</h6>
        <p>
          Președintele României poate consulta Guvernul cu privire la probleme urgente și de importanță deosebită.
        </p>
      </div>

      <div class="artbox">
        <h6>ARTICOLUL 87 - Participarea la ședințele Guvernului</h6>
        <p>
          (1) Președintele României poate lua parte la ședințele Guvernului în care se dezbat probleme de interes național privind politica externă, apărarea țării, asigurarea ordinii publice și, la cererea primului-ministru, în alte situații.
        </p>
        <p>
          (2) Președintele României prezidează ședințele Guvernului la care participă.
        </p>
      </div>

      <div class="artbox">
        <h6>ARTICOLUL 88 - Mesaje</h6>
        <p>
          Președintele României adresează Parlamentului mesaje cu privire la principalele probleme politice ale națiunii.
        </p>
      </div>

      <div class="artbox">
        <h6>ARTICOLUL 89 - Dizolvarea Parlamentului</h6>
        <p>
          (1) După consultarea președinților celor două Camere și a liderilor grupurilor parlamentare, Președintele României poate să dizolve Parlamentul, dacă acesta nu a acordat votul de încredere pentru formarea Guvernului în termen de 60 de zile de la prima
          solicitare și numai după respingerea a cel puțin două solicitări de învestitură.
        </p>
        <p>
          (2) În cursul unui an, Parlamentul poate fi dizolvat o singură dată.
        </p>
        <p>
          (3) Parlamentul nu poate fi dizolvat în ultimele 6 luni ale mandatului Președintelui României și nici în timpul stării de mobilizare, de război, de asediu sau de urgență.
        </p>
      </div>

      <div class="artbox">
        <h6>ARTICOLUL 90 - Referendumul</h6>
        <p>
          Președintele României, după consultarea Parlamentului, poate cere poporului să-și exprime, prin referendum, voința cu privire la probleme de interes național.
        </p>
      </div>

      <div class="artbox">
        <h6>ARTICOLUL 91 - Atribuții în domeniul politicii externe</h6>
        <p>
          (1) Președintele încheie tratate internaționale în numele României, negociate de Guvern, și le supune spre ratificare Parlamentului, într-un termen rezonabil. Celelalte tratate și acorduri internaționale se încheie, se aprobă sau se ratifică potrivit
          procedurii stabilite prin lege.
        </p>
        <p>
          (2) Președintele, la propunerea Guvernului, acreditează și recheamă reprezentanții diplomatici ai României și aprobă înființarea, desființarea sau schimbarea rangului misiunilor diplomatice.
        </p>
        <p>
          (3) Reprezentanții diplomatici ai altor state sunt acreditați pe lângă Președintele României.
        </p>
      </div>

      <div class="artbox">
        <h6>ARTICOLUL 92 - Atribuții în domeniul apărării</h6>
        <p>
          (1) Președintele României este comandantul forțelor armate și îndeplinește funcția de președinte al Consiliului Suprem de Apărare a țării.
        </p>
        <p>
          (2) El poate declara, cu aprobarea prealabilă a Parlamentului, mobilizarea parțială sau totală a forțelor armate. Numai în cazuri excepționale, hotărârea Președintelui se supune ulterior aprobării Parlamentului, în cel mult 5 zile de la adoptare.
        </p>
        <p>
          (3) În caz de agresiune armată îndreptată împotriva țării, Președintele României ia măsuri pentru respingerea agresiunii și le aduce neîntârziat la cunoștință Parlamentului, printr-un mesaj. Dacă Parlamentul nu se află în sesiune, el se convoacă de drept
          în 24 de ore de la declanșarea agresiunii.
        </p>
        <p>
          (4) În caz de mobilizare sau de război Parlamentul își continuă activitatea pe toată durata acestor stări, iar dacă nu se află în sesiune, se convoacă de drept în 24 de ore de la declararea lor.
        </p>
      </div>

      <div class="artbox">
        <h6>ARTICOLUL 93 - Măsuri excepționale</h6>
        <p>
          (1) Președintele României instituie, potrivit legii, starea de asediu sau starea de urgență în întreaga țară ori în unele unități administrativ-teritoriale și solicită Parlamentului încuviințarea măsurii adoptate, în cel mult 5 zile de la luarea acesteia.
        </p>
        <p>
          (2) Dacă Parlamentul nu se află în sesiune, el se convoacă de drept în cel mult 48 de ore de la instituirea stării de asediu sau a stării de urgență și funcționează pe toată durata acestora.
        </p>
      </div>

      <div class="artbox">
        <h6>ARTICOLUL 94 - Alte atribuții</h6>
        <p>
          Președintele României îndeplinește și următoarele atribuții: <br /> a) conferă decorații și titluri de onoare; <br /> b) acordă gradele de mareșal, de general și de amiral; <br /> c) numește în funcții publice, în condițiile prevăzute de lege;
          <br /> d) acordă grațierea individuală. <br />
        </p>
      </div>

      <div class="artbox">
        <h6>ARTICOLUL 95 - Suspendarea din funcție</h6>
        <p>
          (1) În cazul săvârșirii unor fapte grave prin care încalcă prevederile Constituției, Președintele României poate fi suspendat din funcție de Camera Deputaților și de Senat, în ședință comună, cu votul majorității deputaților și senatorilor, după consultarea
          Curții Constituționale. Președintele poate da Parlamentului explicații cu privire la faptele ce i se impută.
        </p>
        <p>
          (2) Propunerea de suspendare din funcție poate fi inițiată de cel puțin o treime din numărul deputaților și senatorilor și se aduce, neîntârziat, la cunoștință Președintelui.
        </p>
        <p>
          (3) Dacă propunerea de suspendare din funcție este aprobată, în cel mult 30 de zile se organizează un referendum pentru demiterea Președintelui.
        </p>
      </div>

      <div class="artbox">
        <h6>ARTICOLUL 96 - Punerea sub acuzare</h6>
        <p>
          (1) Camera Deputaților și Senatul, în ședință comună, cu votul a cel puțin două treimi din numărul deputaților și senatorilor, pot hotărî punerea sub acuzare a Președintelui României pentru înaltă trădare.
        </p>
        <p>
          (2) Propunerea de punere sub acuzare poate fi inițiată de majoritatea deputaților și senatorilor și se aduce, neîntârziat, la cunoștință Președintelui României pentru a putea da explicații cu privire la faptele ce i se impută.
        </p>
        <p>
          (3) De la data punerii sub acuzare și până la data demiterii Președintele este suspendat de drept.
        </p>
        <p>
          (4) Competența de judecată aparține Înaltei Curți de Casație și Justiție. Președintele este demis de drept la data rămânerii definitive a hotărârii de condamnare.
        </p>
      </div>

      <div class="artbox">
        <h6>ARTICOLUL 97 - Vacanța funcției</h6>
        <p>
          (1) Vacanța funcției de Președinte al României intervine în caz de demisie, de demitere din funcție, de imposibilitate definitivă a exercitării atribuțiilor sau de deces.
        </p>
        <p>
          (2) În termen de 3 luni de la data la care a intervenit vacanța funcției de Președinte al României, Guvernul va organiza alegeri pentru un nou Președinte.
        </p>
      </div>

      <div class="artbox">
        <h6>ARTICOLUL 98 - Interimatul funcției</h6>
        <p>
          (1) Dacă funcția de Președinte devine vacantă ori dacă Președintele este suspendat din funcție sau dacă se află în imposibilitate temporară de a-și exercita atribuțiile, interimatul se asigură, în ordine, de președintele Senatului sau de președintele
          Camerei Deputaților.
        </p>
        <p>
          (2) Atribuțiile prevăzute la articolele 88-90 nu pot fi exercitate pe durata interimatului funcției prezidențiale.
        </p>
      </div>

      <div class="artbox">
        <h6>ARTICOLUL 99 - Răspunderea președintelui interimar</h6>
        <p>
          Dacă persoana care asigură interimatul funcției de Președinte al României săvârșește fapte grave, prin care se încalcă prevederile Constituției, se aplică articolul 95 și articolul 98.
        </p>
      </div>

      <div class="artbox">
        <h6>ARTICOLUL 100 - Actele Președintelui</h6>
        <p>
          (1) În exercitarea atribuțiilor sale, Președintele României emite decrete care se publică în Monitorul Oficial al României. Nepublicarea atrage inexistența decretului.
        </p>
        <p>
          (2) Decretele emise de Președintele României în exercitarea atribuțiilor sale prevăzute în articolul 91 alineatele (1) și (2) , articolul 92 alineatele (2) și (3) , articolul 93 alineatul (1) și articolul 94 literele a) , b) și d) se contrasemnează de
          primul-ministru.
        </p>
      </div>

      <div class="artbox">
        <h6>ARTICOLUL 101 - Indemnizația și celelalte drepturi</h6>
        <p>
          Indemnizația și celelalte drepturi ale Președintelui României se stabilesc prin lege.
        </p>
      </div>


      <div class="alert alert-warning" role="alert">
        CAPITOLUL III - Guvernul
      </div>

      <div class="artbox">
        <h6>ARTICOLUL 102 - Rolul și structura</h6>
        <p>
          (1) Guvernul, potrivit programului său de guvernare acceptat de Parlament, asigură realizarea politicii interne și externe a țării și exercită conducerea generală a administrației publice.
        </p>
        <p>
          (2) În îndeplinirea atribuțiilor sale, Guvernul cooperează cu organismele sociale interesate.
        </p>
        <p>
          (3) Guvernul este alcătuit din prim-ministru, miniștri și alți membri stabiliți prin lege organică.
        </p>
      </div>

      <div class="artbox">
        <h6>ARTICOLUL 103 - Investitura</h6>
        <p>
          (1) Președintele României desemnează un candidat pentru funcția de prim-ministru, în urma consultării partidului care are majoritatea absolută în Parlament ori, dacă nu există o asemenea majoritate, a partidelor reprezentate în Parlament.
        </p>
        <p>
          (2) Candidatul pentru funcția de prim-ministru va cere, în termen de 10 zile de la desemnare, votul de încredere al Parlamentului asupra programului și a întregii liste a Guvernului.
        </p>
        <p>
          (3) Programul și lista Guvernului se dezbat de Camera Deputaților și de Senat, în ședință comună. Parlamentul acordă încredere Guvernului cu votul majorității deputaților și senatorilor.
        </p>
      </div>

      <div class="artbox">
        <h6>ARTICOLUL 104 - Jurământul de credință</h6>
        <p>
          (1) Primul-ministru, miniștrii și ceilalți membri ai Guvernului vor depune individual, în fața Președintelui României, jurământul de la articolul 82.
        </p>
        <p>
          (2) Guvernul în întregul său și fiecare membru în parte își exercită mandatul, începând de la data depunerii jurământului.
        </p>
      </div>

      <div class="artbox">
        <h6>ARTICOLUL 105 - Incompatibilități</h6>
        <p>
          (1) Funcția de membru al Guvernului este incompatibilă cu exercitarea altei funcții publice de autoritate, cu excepția celei de deputat sau de senator. De asemenea, ea este incompatibilă cu exercitarea unei funcții de reprezentare profesională salarizate
          în cadrul organizațiilor cu scop comercial.
        </p>
        <p>
          (2) Alte incompatibilități se stabilesc prin lege organică.
        </p>
      </div>

      <div class="artbox">
        <h6>ARTICOLUL 106 - Încetarea funcției de membru</h6>
        <p>
          Funcția de membru al Guvernului încetează în urma demisiei, a revocării, a pierderii drepturilor electorale, a stării de incompatibilitate, a decesului, precum și în alte cazuri prevăzute de lege.
        </p>
      </div>

      <div class="artbox">
        <h6>ARTICOLUL 107 - Primul-ministru</h6>
        <p>
          (1) Primul-ministru conduce Guvernul și coordonează activitatea membrilor acestuia, respectând atribuțiile ce le revin. De asemenea, prezintă Camerei Deputaților sau Senatului rapoarte și declarații cu privire la politica Guvernului, care se dezbat cu
          prioritate.
        </p>
        <p>
          (2) Președintele României nu îl poate revoca pe primul-ministru.
        </p>
        <p>
          (3) Dacă primul-ministru se află în una dintre situațiile prevăzute la articolul 106, cu excepția revocării, sau este în imposibilitate de a-și exercita atribuțiile, Președintele României va desemna un alt membru al Guvernului ca prim-ministru interimar,
          pentru a îndeplini atribuțiile primului ministru, până la formarea noului Guvern. Interimatul, pe perioada imposibilității exercitării atribuțiilor, încetează dacă primul-ministru își reia activitatea în Guvern.
        </p>
        <p>
          (4) Prevederile alineatului (3) se aplică în mod corespunzător și celorlalți membri ai Guvernului, la propunerea primului-ministru, pentru o perioadă de cel mult 45 de zile.
        </p>
      </div>

      <div class="artbox">
        <h6>ARTICOLUL 108 - Actele Guvernului</h6>
        <p>
          (1) Guvernul adoptă hotărâri și ordonanțe.
        </p>
        <p>
          (2) Hotărârile se emit pentru organizarea executării legilor.
        </p>
        <p>
          (3) Ordonanțele se emit în temeiul unei legi speciale de abilitare, în limitele și în condițiile prevăzute de aceasta.
        </p>
        <p>
          (4) Hotărârile și ordonanțele adoptate de Guvern se semnează de primul-ministru, se contrasemnează de miniștrii care au obligația punerii lor în executare și se publică în Monitorul Oficial al României. Nepublicarea atrage inexistența hotărârii sau a
          ordonanței. Hotărârile care au caracter militar se comunică numai instituțiilor interesate.
        </p>
      </div>

      <div class="artbox">
        <h6>ARTICOLUL 109 - Răspunderea membrilor Guvernului</h6>
        <p>
          (1) Guvernul răspunde politic numai în fața Parlamentului pentru întreaga sa activitate. Fiecare membru al Guvernului răspunde politic solidar cu ceilalți membri pentru activitatea Guvernului și pentru actele acestuia.
        </p>
        <p>
          (2) Numai Camera Deputaților, Senatul și Președintele României au dreptul să ceară urmărirea penală a membrilor Guvernului pentru faptele săvârșite în exercițiul funcției lor. Dacă s-a cerut urmărirea penală, Președintele României poate dispune suspendarea
          acestora din funcție. Trimiterea în judecată a unui membru al Guvernului atrage suspendarea lui din funcție. Competența de judecată aparține Înaltei Curți de Casație și Justiție.
        </p>
        <p>
          (3) Cazurile de răspundere și pedepsele aplicabile membrilor Guvernului sunt reglementate printr-o lege privind responsabilitatea ministerială.
        </p>
      </div>

      <div class="artbox">
        <h6>ARTICOLUL 110 - Încetarea mandatului</h6>
        <p>
          (1) Guvernul își exercită mandatul până la data validării alegerilor parlamentare generale.
        </p>
        <p>
          (2) Guvernul este demis la data retragerii de către Parlament a încrederii acordate sau dacă primul-ministru se află în una dintre situațiile prevăzute la articolul 106, cu excepția revocării, ori este în imposibilitatea de a-și exercita atribuțiile mai
          mult de 45 de zile.
        </p>
        <p>
          (3) În situațiile prevăzute în alineatul (2) sunt aplicabile prevederile articolului 103.
        </p>
        <p>
          (4) Guvernul al cărui mandat a încetat potrivit alineatelor (1) și (2) îndeplinește numai actele necesare pentru administrarea treburilor publice, până la depunerea jurământului de membrii noului Guvern.
        </p>
      </div>


      <div class="alert alert-warning" role="alert">
        CAPITOLUL IV - Raporturile Parlamentului cu Guvernul
      </div>

      <div class="artbox">
        <h6>ARTICOLUL 111 - Informarea Parlamentului</h6>
        <p>
          (1) Guvernul și celelalte organe ale administrației publice, în cadrul controlului parlamentar al activității lor, sunt obligate să prezinte informațiile și documentele cerute de Camera Deputaților, de Senat sau de comisiile parlamentare, prin intermediul
          președinților acestora. În cazul în care o inițiativă legislativă implică modificarea prevederilor bugetului de stat sau a bugetului asigurărilor sociale de stat, solicitarea informării este obligatorie.
        </p>
        <p>
          (2) Membrii Guvernului au acces la lucrările Parlamentului. Dacă li se solicită prezența, participarea lor este obligatorie.
        </p>
      </div>

      <div class="artbox">
        <h6>ARTICOLUL 112 - Întrebări, interpelări și moțiuni simple</h6>
        <p>
          (1) Guvernul și fiecare dintre membrii săi au obligația să răspundă la întrebările sau la interpelările formulate de deputați sau de senatori, în condițiile prevăzute de regulamentele celor două Camere ale Parlamentului.
        </p>
        <p>
          (2) Camera Deputaților sau Senatul poate adopta o moțiune simplă prin care să-și exprime poziția cu privire la o problemă de politică internă sau externă ori, după caz, cu privire la o problemă ce a făcut obiectul unei interpelări.
        </p>
      </div>

      <div class="artbox">
        <h6>ARTICOLUL 113 - Moțiunea de cenzură</h6>
        <p>
          (1) Camera Deputaților și Senatul, în ședință comună, pot retrage încrederea acordată Guvernului prin adoptarea unei moțiuni de cenzură, cu votul majorității deputaților și senatorilor.
        </p>
        <p>
          (2) Moțiunea de cenzură poate fi inițiată de cel puțin o pătrime din numărul total al deputaților și senatorilor și se comunică Guvernului la data depunerii.
        </p>
        <p>
          (3) Moțiunea de cenzură se dezbate după 3 zile de la data când a fost prezentată în ședința comună a celor două Camere.
        </p>
        <p>
          (4) Dacă moțiunea de cenzură a fost respinsă, deputații și senatorii care au semnat-o nu mai pot iniția, în aceeași sesiune, o nouă moțiune de cenzură, cu excepția cazului în care Guvernul își angajează răspunderea potrivit articolului 114.
        </p>
      </div>

      <div class="artbox">
        <h6>ARTICOLUL 114 - Angajarea răspunderii Guvernului</h6>
        <p>
          (1) Guvernul își poate angaja răspunderea în fața Camerei Deputaților și a Senatului, în ședință comună, asupra unui program, a unei declarații de politică generală sau a unui proiect de lege.
        </p>
        <p>
          (2) Guvernul este demis dacă o moțiune de cenzură, depusă în termen de 3 zile de la prezentarea programului, a declarației de politică generală sau a proiectului de lege, a fost votată în condițiile articolului 113.
        </p>
        <p>
          (3) Dacă Guvernul nu a fost demis potrivit alineatului (2) , proiectul de lege prezentat, modificat sau completat, după caz, cu amendamente acceptate de Guvern, se consideră adoptat, iar aplicarea programului sau a declarației de politică generală devine
          obligatorie pentru Guvern.
        </p>
        <p>
          (4) În cazul în care Președintele României cere reexaminarea legii adoptate potrivit alineatului (3) , dezbaterea acesteia se va face în ședința comună a celor două Camere.
        </p>
      </div>

      <div class="artbox">
        <h6>ARTICOLUL 115 - Delegarea legislativă</h6>
        <p>
          (1) Parlamentul poate adopta o lege specială de abilitare a Guvernului pentru a emite ordonanțe în domenii care nu fac obiectul legilor organice.
        </p>
        <p>
          (2) Legea de abilitare va stabili, în mod obligatoriu, domeniul și data până la care se pot emite ordonanțe.
        </p>
        <p>
          (3) Dacă legea de abilitare o cere, ordonanțele se supun aprobării Parlamentului, potrivit procedurii legislative, până la împlinirea termenului de abilitare. Nerespectarea termenului atrage încetarea efectelor ordonanței.
        </p>
        <p>
          (4) Guvernul poate adopta ordonanțe de urgență numai în situații extraordinare a căror reglementare nu poate fi amânată, având obligația de a motiva urgența în cuprinsul acestora.
        </p>
        <p>
          (5) Ordonanța de urgență intră în vigoare numai după depunerea sa spre dezbatere în procedură de urgență la Camera competentă să fie sesizată și după publicarea ei în Monitorul Oficial al României. Camerele, dacă nu se află în sesiune, se convoacă în
          mod obligatoriu în 5 zile de la depunere sau, după caz, de la trimitere. Dacă în termen de cel mult 30 de zile de la depunere, Camera sesizată nu se pronunță asupra ordonanței, aceasta este considerată adoptată și se trimite celeilalte Camere
          care decide de asemenea în procedură de urgență. Ordonanța de urgență cuprinzând norme de natura legii organice se aprobă cu majoritatea prevăzută la articolul 76 alineatul (1).
        </p>
        <p>
          (6) Ordonanțele de urgență nu pot fi adoptate în domeniul legilor constituționale, nu pot afecta regimul instituțiilor fundamentale ale statului, drepturile, libertățile și îndatoririle prevăzute de Constituție, drepturile electorale și nu pot viza măsuri
          de trecere silită a unor bunuri în proprietate publică.
        </p>
        <p>
          (7) Ordonanțele cu care Parlamentul a fost sesizat se aprobă sau se resping printr-o lege în care vor fi cuprinse și ordonanțele ale căror efecte au încetat potrivit alineatului (3).
        </p>
        <p>
          (8) Prin legea de aprobare sau de respingere se vor reglementa, dacă este cazul, măsurile necesare cu privire la efectele juridice produse pe perioada de aplicare a ordonanței.
        </p>
      </div>


      <div class="alert alert-warning" role="alert">
        CAPITOLUL V - Administrația publică
      </div>

      <div class="alert alert-primary" role="alert">
        SECțIUNEA 1 - Administrația publică centrală de specialitate
      </div>

      <div class="artbox">
        <h6>ARTICOLUL 116 - Structura</h6>
        <p>
          (1) Ministerele se organizează numai în subordinea Guvernului.
        </p>
        <p>
          (2) Alte organe de specialitate se pot organiza în subordinea Guvernului ori a ministerelor sau ca autorități administrative autonome.
        </p>
      </div>

      <div class="artbox">
        <h6>ARTICOLUL 117 - Înființarea</h6>
        <p>
          (1) Ministerele se înființează, se organizează și funcționează potrivit legii.
        </p>
        <p>
          (2) Guvernul și ministerele, cu avizul Curții de Conturi, pot înființa organe de specialitate, în subordinea lor, numai dacă legea le recunoaște această competență.
        </p>
        <p>
          (3) Autorități administrative autonome se pot înființa prin lege organică.
        </p>
      </div>

      <div class="artbox">
        <h6>ARTICOLUL 118 - Forțele armate</h6>
        <p>
          (1) Armata este subordonată exclusiv voinței poporului pentru garantarea suveranității, a independenței și a unității statului, a integrității teritoriale a țării și a democrației constituționale. În condițiile legii și ale tratatelor internaționale la
          care România este parte, armata contribuie la apărarea colectivă în sistemele de alianță militară și participă la acțiuni privind menținerea sau restabilirea păcii.
        </p>
        <p>
          (2) Structura sistemului național de apărare, pregătirea populației, a economiei și a teritoriului pentru apărare, precum și statutul cadrelor militare, se stabilesc prin lege organică.
        </p>
        <p>
          (3) Prevederile alineatelor (1) și (2) se aplică, în mod corespunzător, și celorlalte componente ale forțelor armate stabilite potrivit legii.
        </p>
        <p>
          (4) Organizarea de activități militare sau paramilitare în afara unei autorități statale este interzisă.
        </p>
        <p>
          (5) Pe teritoriul României pot intra, staționa, desfășura operațiuni sau trece trupe străine numai în condițiile legii sau ale tratatelor internaționale la care România este parte.
        </p>
      </div>

      <div class="artbox">
        <h6>ARTICOLUL 119 - Consiliul Suprem de Apărare a țării</h6>
        <p>
          Consiliul Suprem de Apărare a țării organizează și coordonează unitar activitățile care privesc apărarea țării și securitatea națională, participarea la menținerea securității internaționale și la apărarea colectivă în sistemele de alianță militară, precum
          și la acțiuni de menținere sau de restabilire a păcii.
        </p>
      </div>


      <div class="alert alert-primary" role="alert">
        SECțIUNEA 2 - Administrația publică locală
      </div>

      <div class="artbox">
        <h6>ARTICOLUL 120 - Principii de bază</h6>
        <p>
          (1) Administrația publică din unitățile administrativ-teritoriale se întemeiază pe principiile descentralizării, autonomiei locale și deconcentrării serviciilor publice.
        </p>
        <p>
          (2) În unitățile administrativ-teritoriale în care cetățenii aparținând unei minorități naționale au o pondere semnificativă se asigură folosirea limbii minorității naționale respective în scris și oral în relațiile cu autoritățile administrației publice
          locale și cu serviciile publice deconcentrate, în condițiile prevăzute de legea organică.
        </p>
      </div>

      <div class="artbox">
        <h6>ARTICOLUL 121 - Autorități comunale și orășenești</h6>
        <p>
          (1) Autoritățile administrației publice, prin care se realizează autonomia locală în comune și în orașe, sunt consiliile locale alese și primarii aleși, în condițiile legii.
        </p>
        <p>
          (2) Consiliile locale și primarii funcționează, în condițiile legii, ca autorități administrative autonome și rezolvă treburile publice din comune și din orașe.
        </p>
        <p>
          (3) Autoritățile prevăzute la alineatul (1) se pot constitui și în subdiviziunile administrativ-teritoriale ale municipiilor.
        </p>
      </div>

      <div class="artbox">
        <h6>ARTICOLUL 122 - Consiliul județean</h6>
        <p>
          (1) Consiliul județean este autoritatea administrației publice pentru coordonarea activității consiliilor comunale și orășenești, în vederea realizării serviciilor publice de interes județean.
        </p>
        <p>
          (2) Consiliul județean este ales și funcționează în condițiile legii.
        </p>
      </div>

      <div class="artbox">
        <h6>ARTICOLUL 123 - Prefectul</h6>
        <p>
          (1) Guvernul numește un prefect în fiecare județ și în municipiul București.
        </p>
        <p>
          (2) Prefectul este reprezentantul Guvernului pe plan local și conduce serviciile publice deconcentrate ale ministerelor și ale celorlalte organe ale administrației publice centrale din unitățile administrativ-teritoriale.
        </p>
        <p>
          (3) Atribuțiile prefectului se stabilesc prin lege organică.
        </p>
        <p>
          (4) Între prefecți, pe de o parte, consiliile locale și primari, precum și consiliile județene și președinții acestora, pe de altă parte, nu există raporturi de subordonare.
        </p>
        <p>
          (5) Prefectul poate ataca, în fața instanței de contencios administrativ, un act al consiliului județean, al celui local sau al primarului, în cazul în care consideră actul ilegal. Actul atacat este suspendat de drept.
        </p>
      </div>



      <div class="alert alert-warning" role="alert">
        CAPITOLUL VI - Autoritatea judecătorească
      </div>

      <div class="alert alert-primary" role="alert">
        SECțIUNEA 1 - Instanțele judecătorești
      </div>

      <div class="artbox">
        <h6>ARTICOLUL 124 - Înfăptuirea justiției</h6>
        <p>
          (1) Justiția se înfăptuiește în numele legii.
        </p>
        <p>
          (2) Justiția este unică, imparțială și egală pentru toți.
        </p>
        <p>
          (3) Judecătorii sunt independenți și se supun numai legii.
        </p>
      </div>

      <div class="artbox">
        <h6>ARTICOLUL 125 - Statutul judecătorilor</h6>
        <p>
          (1) Judecătorii numiți de Președintele României sunt inamovibili, în condițiile legii.
        </p>
        <p>
          (2) Propunerile de numire, precum și promovarea, transferarea și sancționarea judecătorilor sunt de competența Consiliului Superior al Magistraturii, în condițiile legii sale organice.
        </p>
        <p>
          (3) Funcția de judecător este incompatibilă cu orice altă funcție publică sau privată, cu excepția funcțiilor didactice din învățământul superior.
        </p>
      </div>

      <div class="artbox">
        <h6>ARTICOLUL 126 - Instanțele judecătorești</h6>
        <p>
          (1) Justiția se realizează prin Înalta Curte de Casație și Justiție și prin celelalte instanțe judecătorești stabilite de lege.
        </p>
        <p>
          (2) Competența instanțelor judecătorești și procedura de judecată sunt prevăzute numai prin lege.
        </p>
        <p>
          (3) Înalta Curte de Casație și Justiție asigură interpretarea și aplicarea unitară a legii de către celelalte instanțe judecătorești, potrivit competenței sale.
        </p>
        <p>
          (4) Compunerea Înaltei Curți de Casație și Justiție și regulile de funcționare a acesteia se stabilesc prin lege organică.
        </p>
        <p>
          (5) Este interzisă înființarea de instanțe extraordinare. Prin lege organică pot fi înființate instanțe specializate în anumite materii, cu posibilitatea participării, după caz, a unor persoane din afara magistraturii.
        </p>
        <p>
          (6) Controlul judecătoresc al actelor administrative ale autorităților publice, pe calea contenciosului administrativ, este garantat, cu excepția celor care privesc raporturile cu Parlamentul, precum și a actelor de comandament cu caracter militar. Instanțele
          de contencios administrativ sunt competente să soluționeze cererile persoanelor vătămate prin ordonanțe sau, după caz, prin dispoziții din ordonanțe declarate neconstituționale.
        </p>
      </div>

      <div class="artbox">
        <h6>ARTICOLUL 127 - Caracterul public al dezbaterilor</h6>
        <p>
          ședințele de judecată sunt publice, afară de cazurile prevăzute de lege.
        </p>
      </div>

      <div class="artbox">
        <h6>ARTICOLUL 128 - Folosirea limbii materne și a interpretului în justiție</h6>
        <p>
          (1) Procedura judiciară se desfășoară în limba română.
        </p>
        <p>
          (2) Cetățenii români aparținând minorităților naționale au dreptul să se exprime în limba maternă în fața instanțelor de judecată, în condițiile legii organice.
        </p>
        <p>
          (3) Modalitățile de exercitare a dreptului prevăzut la alineatul (2) , inclusiv prin folosirea de interpreți sau traduceri, se vor stabili astfel încât să nu împiedice buna administrare a justiției și să nu implice cheltuieli suplimentare pentru cei interesați.
        </p>
        <p>
          (4) Cetățenii străini și apatrizii care nu înțeleg sau nu vorbesc limba română au dreptul de a lua cunoștință de toate actele și lucrările dosarului, de a vorbi în instanță și de a pune concluzii, prin interpret; în procesele penale acest drept este asigurat
          în mod gratuit.
        </p>
      </div>

      <div class="artbox">
        <h6>ARTICOLUL 129 - Folosirea căilor de atac</h6>
        <p>
          Împotriva hotărârilor judecătorești, părțile interesate și Ministerul Public pot exercita căile de atac, în condițiile legii.
        </p>

        <h6>ARTICOLUL 130 - Poliția instanțelor</h6>
        <p>
          Instanțele judecătorești dispun de poliția pusă în serviciul lor.
        </p>

      </div>


      <div class="alert alert-primary" role="alert">
        SECțIUNEA 2 - Ministerul Public
      </div>

      <div class="artbox">
        <h6>ARTICOLUL 131 - Rolul Ministerului Public</h6>
        <p>
          (1) În activitatea judiciară, Ministerul Public reprezintă interesele generale ale societății și apără ordinea de drept, precum și drepturile și libertățile cetățenilor.
        </p>
        <p>
          (2) Ministerul Public își exercită atribuțiile prin procurori constituiți în parchete, în condițiile legii.
        </p>
        <p>
          (3) Parchetele funcționează pe lângă instanțele de judecată, conduc și supraveghează activitatea de cercetare penală a poliției judiciare, în condițiile legii.
        </p>
      </div>

      <div class="artbox">
        <h6>ARTICOLUL 132 - Statutul procurorilor</h6>
        <p>
          (1) Procurorii își desfășoară activitatea potrivit principiului legalității, al imparțialității și al controlului ierarhic, sub autoritatea ministrului justiției.
        </p>
        <p>
          (2) Funcția de procuror este incompatibilă cu orice altă funcție publică sau privată, cu excepția funcțiilor didactice din învățământul superior.
        </p>
      </div>



      <div class="alert alert-primary" role="alert">
        SECțIUNEA 3 - Consiliul Superior al Magistraturii
      </div>

      <div class="artbox">
        <h6>ARTICOLUL 133 - Rolul și structura</h6>
        <p>
          (1) Consiliul Superior al Magistraturii este garantul independenței justiției.
        </p>
        <p>
          (2) Consiliul Superior al Magistraturii este alcătuit din 19 membri, din care:<br /> a) 14 sunt aleși în adunările generale ale magistraților și validați de Senat; aceștia fac parte din două secții, una pentru judecători și una pentru procurori;
          prima secție este compusă din 9 judecători, iar cea de-a doua din 5 procurori; <br /> b) 2 reprezentanți ai societății civile, specialiști în domeniul dreptului, care se bucură de înaltă reputație profesională și morală, aleși de Senat; aceștia
          participă numai la lucrările în plen; <br /> c) ministrul justiției, președintele Înaltei Curți de Casație și Justiție și procurorul general al Parchetului de pe lângă Înalta Curte de Casație și Justiție. <br />
        </p>
        <p>
          (3) Președintele Consiliului Superior al Magistraturii este ales pentru un mandat de un an, ce nu poate fi reînnoit, dintre magistrații prevăzuți la alineatul (2) litera a).
        </p>
        <p>
          (4) Durata mandatului membrilor Consiliului Superior al Magistraturii este de 6 ani.
        </p>
        <p>
          (5) Hotărârile Consiliului Superior al Magistraturii se iau prin vot secret.
        </p>
        <p>
          (6) Președintele României prezidează lucrările Consiliului Superior al Magistraturii la care participă.
        </p>
        <p>
          (7) Hotărârile Consiliului Superior al Magistraturii sunt definitive și irevocabile, cu excepția celor prevăzute la articolul 134 alineatul (2).
        </p>

      </div>

      <div class="artbox">
        <h6>ARTICOLUL 134 - Atribuții</h6>
        <p>
          (1) Consiliul Superior al Magistraturii propune Președintelui României numirea în funcție a judecătorilor și a procurorilor, cu excepția celor stagiari, în condițiile legii.
        </p>
        <p>
          (2) Consiliul Superior al Magistraturii îndeplinește rolul de instanță de judecată, prin secțiile sale, în domeniul răspunderii disciplinare a judecătorilor și a procurorilor, potrivit procedurii stabilite prin legea sa organică. În aceste situații, ministrul
          justiției, președintele Înaltei Curți de Casație și Justiție și procurorul general al Parchetului de pe lângă Înalta Curte de Casație și Justiție nu au drept de vot.
        </p>
        <p>
          (3) Hotărârile Consiliului Superior al Magistraturii în materie disciplinară pot fi atacate la Înalta Curte de Casație și Justiție.
        </p>
        <p>
          (4) Consiliul Superior al Magistraturii îndeplinește și alte atribuții stabilite prin legea sa organică, în realizarea rolului său de garant al independenței justiției.
        </p>

      </div>



    </div>
    <!-- end of application container -->


    <!-- ADD THE FOOTER -->
    <div id="footer"></div>



  </div>
  <!-- end of app -->

  <!-- Cordova -->
  <script type="text/javascript" src="cordova.js"></script>

  <!-- BOOTSTRAP and my Scripts -->
  <!-- <script src="http://code.jquery.com/jquery-1.11.1.min.js"></script> -->
  <!-- <script src="js/jquery-3.2.1.min.js" crossorigin="anonymous"></script> -->
  <!-- <script src="js/jquery-1.12.4.min.js" crossorigin="anonymous"></script> -->
  <script src="js/jquery.mobile-1.4.5.min.js"></script>
  <script src="js/jquery.mark.js" charset="UTF-8"></script>

  <script src="js/popper.min.js" integrity="sha384-b/U6ypiBEHpOf/4+1nzFpr53nxSS+GLCkfwBdFNTxtclqqenISfwAzpKaMNFNmj4" crossorigin="anonymous"></script>
  <script src="js/bootstrap.min.js" integrity="sha384-h0AbiXch4ZDo7tp9hKZ4TsHbi047NrKGLO3SEJAg45jXxnGIfYzk4Si90RDIqNm1" crossorigin="anonymous"></script>
  <script type="text/javascript" src="js/index.js"></script>


</body>

</html>
